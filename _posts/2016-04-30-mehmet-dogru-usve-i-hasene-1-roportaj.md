---
layout: post
title:  "Mehmet Doğru Üsve-i Hasene -1: Röportaj"
authors: []
categories: [ Eğitim ]
image: assets/images/posts/usve-i-hasene1.jpg
tags: [mehmet doğru, mekke dönemi, güzel örnek]
featured: false
---
Emekli Eminönü Müftüsü Mehmet Doğru, iki Kitaplık çalışması olan ‘Üsve-i Hasene (Güzel Örnek) Muhammed Resulüllah’ın ilk kitabını yayınladı.

Damla Yayınevinden çıkan kitapla ilgili konuşan Mehmet Doğru, ‘’Allah kâinatta en üstün varlık olarak insanı yarattı. İnsana da doğru yolda ve mutlu olması için dünya ve ahirette akıl, vicdan, irade vermiş, Peygamber göndermiş ve kitap göndermiştir. Bu kitabı dinimizin iyi ve doğru anlaşılması için güzel örnek Efendimizin hayatından örneklerle yazdım. Bu kitabı yazarken on kere belki yüz kere okudum ve bir tane yazdım’’ diye konuştu.

Peygamberimizle ilgili çok farklı rivayetler mevcut olduğunun da altını çizen Doğru, ‘Bu kitabın baştan beri anlattığım özellikleri ile ilk ve tek olduğuna, siyer dalına yeni bir anlayış getireceğime inanıyorum. Damla Yayınevi’nden çıkan ‘Üsve-i Hasene (Güzel Örnek) Muhammed Resulullah’ın ilk kitabında Mekke dönemini ele aldım. İkinci kitapta ise Medine dönemini ele alacağım’’ dedi.

Emekli Eminönü Müftüsünün iki kitaplık çalışması olan kitap, Hz. Muhammed’i doğru anlamak için, Kur’an-ı Kerim, sahih sünnet, tarih, kıronoloji ve o günkü sosyal hayatla ilişkilendirilerek hazırlanmış. Bu yönüyle diğer siyer kitaplarından farklı, orijinal bir kitap olarak nitelendiriliyor. Sadece Hz. Muhammed’in biyografisi değil, tebliğ ettiği kitap ve din ile birlikte anlatıldığı için de dikkat çekiyor.

<a href="https://www.damlayayinevi.com.tr/usve-i-hasene-muhammed-resulullah-1-mekke-donemi" target="_blank">Online olarak sipariş etmek için lütfen burayı tıklayın.</a>