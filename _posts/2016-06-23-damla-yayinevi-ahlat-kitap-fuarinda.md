---
layout: post
title:  "Damla Yayınevi Ahlat Kitap Fuarı'nda"
authors: []
categories: [ Eğitim ]
image: assets/images/posts/ahlat-kitap-fuari.jpg
tags: [ahlat kitap fuarı, damla yayınevi]
featured: false
---
<div id="js_t" class="_5pbx userContent" data-ft="{&quot;tn&quot;:&quot;K&quot;}">
  <p>
    Ahlat Kaymakamlığı himayesinde Ahlat İlçe MEM işbirliği ile düzlenen kitap fuarı Yunus Ensari İlköğretim Okulu&#8217;nda açıldı. Öğrencilere kitap okuma alışkanlığını kazandırmak ve dağıtılan kumbaralar ile öğrencileri tasarrufa teşvik etmek amacıyla düzenlenen fuara Damla Yayınevi olarak tüm kitapseverleri bekliyoruz.<br /> 15 Haziran 2016 tarihine kadar açık kalacak olan kitap fuarında, öğrenciler biriktirdikleri harçlıklarıyla kitap alabilecek. Kitap Fuarı’nın açılış konuşmasını yapan İlçe Milli Eğitim Müdürü Mutluk Özden, kampanyadaki amaçlarının hem öğrencilere kitap okuma alışkanlığını kazandırmak hem de dağıtılan kumbaralar ile öğrencilerin tasarrufa teşvik edilmek istenildiğini söyledi.<br /> Ahlat Kaymakamı Bülent Tekbıyıkoğlu ise, Allah’ın ilk emrinin ‘oku’ olduğunu ifade ederek, öğrencilere okumaktan asla vazgeçmemelerini söyledi. Kaymakam Tekbıyıkoğlu, &#8220;bugün gerçekten çok güzel bir organizasyon için bir araya geldik. İnsanlık tarihinde birçok icat var. Kimisi interneti çok büyük bir icat olarak görüyor, kimisi bilgisayar, kimisi atomun bölünmesini çok önemli bir icat olarak görüyor. Ama kanaatimce dünyanın en büyük icadı yazının bulunmasıdır.
  </p>
  
  <p>
    Yazı bulunduktan sonra o bilgiye hiçbir zarar gelmeden insanoğlu bundan binlerce yıl önceki bilgiye ulaşabiliyor. Veya bundan binlerce kilometre uzaklıktaki bir bilgiyi hiç bozulmadan kendisi alabiliyor. Bu çok önemli bir kabiliyet ve imtihandır. Okumak gerçekten öyle bir faaliyet ki, bilim adamları beynin sağ ve sol lobunu çalıştırabilmek için tek faaliyet okumaktır.
  </p>
  
  <p>
    Okumak bir beyin jimnastiğidir. Nasıl sporcular koşarak, vücut çalıştırarak veya yüzerek o spor dalında antrenmanla kendini geliştirebiliyorsa adeta beyninde antrenmanı okumaktır. Okumakla beynin fonksiyonları gelişiyor. Okudukça beyin haznemizi geliştiririz ve çok daha iyi düşünebiliriz. Bu nedenle okumak çok önemli bir beyin faaliyetidir. Okumak, aynı zamanda bir tecrübe satın alma biçimidir. Şimdi insanlar bir mevzu üzerinde çalışıyorlar ve o konunun çalışmalarını özetleyerek sunuyorlar. Bu gerçekten çok önemli bir nimettir. Bir hatıratın naklidir.
  </p>
  
  <p>
    İnsanlar yaşıyorlar ve yaşadıklarını siz o romanda bir kaç saat içerisinde elde edebiliyorsunuz. Aynı zamanda okumak Allah’ın bize ilk emridir. Okumaktan asla ayrılmayın. Bu güzel faaliyetten dolayı da emeği geçen başta İlçe Milli Eğitim Müdürümüz olmak üzere, Yunus Ensari Ortaokulu Müdürüne ve emeği geçen herkese teşekkür ediyorum. Hayırlı uğurlu olsun&#8221; dedi.<br /> Yapılan konuşmaların ardından Kaymakam Tekbıyıkoğlu ve Müdür Özden öğrencilerle birlikte fuarın açılışını gerçekleştirdi. Açılışın ardından fuarı gezen Kaymakam Tekbıyıkoğlu, kitapları inceleyerek öğrencilerle sohbet etti. 15 Haziran Çarşamba gününe kadar açık kalacağı bildirilen kitap fuarına öğrenciler yoğun ilgi gösterdi.
  </p>
</div>