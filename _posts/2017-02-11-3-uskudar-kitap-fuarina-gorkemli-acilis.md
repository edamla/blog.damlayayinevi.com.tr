---
layout: post
title:  "3. Üsküdar Kitap Fuarı'na Görkemli Açılış"
authors: []
categories: [ Eğitim ]
image: assets/images/posts/3-uskudar-kitap-fuari.jpg
tags: [3. üsküdar kitap fuarı, üsküdar kitap fuarı]
featured: false
---
Üsküdar Kitap Fuarı üçüncü defa okurlara kapılarını açtı. Fuarın açılışına, Kültür ve Turizm Bakanı Nabi Avcı, Üsküdar Belediye Başkanı Hilmi Türkmen ve fuarın onur konuğu &#8220;Cumhurbaşkanlığı Kültür ve Sanat Büyük Ödülü&#8221; sahibi yazar Rasim Özdenören ile davetliler katıldı.

Bakan Avcı, açılışta Türkiye&#8217;nin 15 yıldır yerel yönetimlerin kültür ve sanat alanındaki faaliyetleriyle &#8220;sessiz bir devrim&#8221; yaşadığını vurgulayarak fuarın hayırlara vesile olmasını ve bütün yerel yönetimlere örnek olmasını diliyorum.&#8221; dedi.

Rasim Özdenören&#8217;in &#8220;onur konuğu&#8221; olmasının ayrı bir önemi olduğunu belirten Avcı, Özdenören&#8217;le hukuklarının çok eskiye dayandığını, kendisinin Kültür Bakanlığında memuriyete müşavir Rasim Özdenören&#8217;in yanında Fethi Gemuhluoğlu&#8217;nun tavsiyesiyle başladığını anlattı.

Törende Üsküdar Belediye Başkanı Hilmi Türkmen, Kültür ve Turizm Bakanı Nabi Avcı&#8217;ya geri dönüşümlü malzemelerden yapılmış kitap tutacağı takdim etti.

Bağlarbaşı Kültür ve Kongre Merkezinde Damla Yayınevi&#8217;nin de katılımı ile 100 yayınevi 19 Şubat&#8217;a kadar açık olacak fuarda, 200&#8217;ün üzerinde yazarın söyleşi ve imza etkinliği gerçekleşecek.