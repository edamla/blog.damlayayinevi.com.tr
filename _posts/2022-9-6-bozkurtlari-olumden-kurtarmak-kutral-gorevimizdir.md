---
layout: post
title: "BOZKURTLARI ÖLÜMDEN KURTARMAK KUTSAL GÖREVİMİZDİR!"
# author: damlayayinevi
categories: [ Kültür ]
featured: true
tags: [Üstün İnanç, Söyleşi]
image: assets/images/posts/cin-kampindan-nasil-kurtuldum.jpeg
rating: 4.5
---

40 yıl önce adının başına gururla Türk koyduğumuz ve 40 yıldır ülke sporuna ve gençliğine “iyiye, doğruya, güzele” prensibi ile hizmet veren bu ajans, siyasi bir medya kuruluşu değildir. Fakat konu Türkler ve Türkiye olunca, sesini yükseltecek, açıklayacak, anlatacak ve uyaracaktır.

Konu taa Hun Türklerinden buyana, doğum yerimiz olan Orta Asya’da, Türk uluslarına musallat olan, asırlar boyu, adını, rejimini, saldırgan davranışını değiştirmeyen, bugünkü adıyla Kızıl Çin; dünya uyurken Tibet gibi işgal ettiği Türkistan’daki Uygur Türklerini de tarihten silmek için uğraşmaktadır. Uygur Türkleri, gelişmesi, alfabesi sanatı ve medeniyeti ile Türk boyları arasında özel yeri olan bir boydur. Çin, Müslüman olan bu toplumu, NAZİ’leri bile aratacak işkencelerle dinlerini ve dillerini silmeye, her türlü tıbbi müdahalelerle onları gölge insanlar haline getirmeğe çalışmaktadır. Dünya, bu zalimliğe Olimpiyat verilince; başta ABD olmak üzere, zaman zaman Tibet’i de anarak, protestolarla bu tescil edilmiş vahşeti az da olsa kınamaya çalışmıştır. OHCHR’nin (Birleşmiş Miller İnsan Hakları Komiserliği) net, ciddi, insan hakları ihlalleri raporuna rağmen, bu insanlık dışı işkence, 20 milyonluk Türk Uygur halkını ezmeye devam etmektedir. Türkiye’de gazetelerde Kızıl Çin’i metheden, tam sayfa paralı ilanlar yayınlanırken, maalesef hem devletten, hem de toplumdan fazla bir ses çıkmamaktadır.

Bozkurtların sesini, ailesi ile Kızıl Çin’den kaçan, sonra tuzakla kamplara düşürülen cesur bir Uygur Kadını **Gülbahar Heyithacı** duyurmuş ve yankılar uyandıran, Fransa’da yayınlanan **Çin Kampından Nasıl Kurtuldum?** kitabı ile dünya kamuoyuna Bozkurtları silinmeye götüren Çin zulmünü anlatmıştır. Mihrabad Yayınlar’ının Türk kitaplığına kazandırdığı bu eseri herkes okumalı, gerçeği anlamalı ve sesini yükseltmelidir. Türk ve mazlumlara kucak açan Türkiye olarak, kanıyla, canıyla bizden olan son Bozkurtları ölümden kurtarmak için savaşmak en kutsal görevlerimizden birisi olmalıdır.

**Kaynak:** <a href="https://turksporajansi.com/2022/09/05/bozkurtlari-olumden-kurtarmak-kutsal-gorevimizdir/" target="_blank">TÜrk Spor Ajansı</a>