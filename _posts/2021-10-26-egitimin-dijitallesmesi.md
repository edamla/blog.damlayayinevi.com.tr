---
layout: post
title:  "Eğitimin Dijitalleşmesi"
authors: []
categories: [ Eğitim ]
image: assets/images/posts/huseyin-dogru.jpg
tags: []
featured: false
---

**Eğitimin Dijitalleşmesi**

Eğitimin dijitalleşmesi, Türkiye’yi tarihi bir dönemece getirdi. Fatih Projesi tüm dünyanın önüne geçebileceğimiz bir fırsatı ortaya çıkardı. Eğitim dünyası olarak çok hızlı adapte olmamız gereken bir süreç yaşıyoruz.

Eğitimin dijitalleşmesi iyi midir, kötü mü? Çok tabiidir ki dijital eğitim sadece bir yöntemdir. Sonuca bakmak lazım. Dijital eğitimin neticesinde eğitimin daha kaliteli verildiği okullarda analitik düşünen, bilgiyi ezberleyen değil, bilgiye ulaşabilen, kendisini bilimsellik ve insanî değerler bakımından üst kültür seviyesine taşıdığı gibi toplumu da taşıyabilen öğrencilerin yetiştiğini görebilirsek bu iyi bir şey olacak. Aksi hâlde diğer türlüsü elbette kötü olur.

Bir düşününüz; bir insan tatile çıkarken yanına en fazla 2-3 kitap alabilir okumak için. Tabletleyse yüzlerce kitabı yanınıza alarak okuyabilmek mümkün.

Dijital okuma alışkanlığının kazanılabilmesi için öğrenci tabetlerinin yalnızca eğitim kitaplarına değil, aynı zamanda kültür kitaplarına ve çocuk kitaplarına da açık olması gerekir.

Bugün yaklaşık 1700 yayını ile Damla Yayınevi Eğitim Dünyamız’ın tam 38 yıldır hizmetindedir. Hem eğitim yayınlarımızla hem de çocuk edebiyatı ve kültür yayınlarımız ile dijitale göç için hazır olduğumuzu söylemek isterim.

Bu yıl devreye soktuğumuz Hikâye Değerlendirme Sistemi (HDS) ile tüm çocuk edebiyatı ürünlerimizin artık ölçülebilir bir eğitim aracına dönüştüğünü söyleyebiliriz. Öğretmenlerin sınıflarına tavsiye ettiği hikâye grubu kitaplarda, kitapların okunduktan sonra test yapılmasına imkân veren bu sistemin eğitim dünyasına yeni bir ivme kazandıracağına inanıyorum.

Türkiye Yazarlar Birliği’nden 2008 yılında aldığımız “En İyi Çocuk Yayıncılığı” ödülünden sonra 2011 yılında ESKADER tarafından Damla Yayınevi’ne verilen “Yılın Çocuk Yayıncısı” ödülünü de bizi destekleyen tüm yazarlarımız, ekibimiz, bayilerimiz ve okuyucularımız namına almaktan onur duyuyoruz.

**H. Hüseyin DOĞRU**
**Damla Yayınevi Genel Yayın Yönetmeni**

**Eğitim Dünyası**
**Sayı: 3**
**İLKBAHAR 2012**
