---
layout: post
title:  "NURETTİN TAŞKESEN, ENDÜLÜS FATİHLERİ'Nİ TYB İSTANBUL'DA ANLATACAK"
authors: []
categories: [ Eğitim ]
image: assets/images/posts/nurettintaskesen.jpg
tags: []
featured: false
---

Romancı yazar Nurettin Taşkesen’in kaleme aldığı ve bugünlerde Mihrabad Yayınları tarafından kültür hayatımıza kazandırılan Endülüs Fatihleri Tarık Bin Ziyad belge romanının tanıtım toplantısı, TYB İstanbul’da yapılacak. Tanıtım toplantısı Cağaloğlu’nda TYB’nin mekânı olan Kızlarağası Medresesi’nde gerçekleşecek. Katılımın serbest olduğu program, yarın (12 Ekim Cumartesi) saat 14.00’te başlayacak. Nurettin Taşkesen, Endülüs Fatihleri romanının yazılış hikâyesini ve Endülüs topraklarına yaptığı geziyi, büyük Endülüs Medeniyeti’ni anlatacak. Konuşmasının ardından dinleyicilerin sorularına cevap verecek olan Nurettin Taşkesen, daha sonra eserlerini imzalayacak.

## ESERLERİYLE TARİHİMİZİ AYDINLATIYOR

1954 senesinin ilkbaharında Erzincan’da dedesi Emir Musa oğlu Gazi Ahmet Onbaşı’nın yaşadığı Başpınar (Büyük Köşünker) köyünde doğdu. İlk, orta ve lise eğitimini Erzincan’da tamamladı. 1971 yılında 
>İstanbul Üniversitesi Edebiyat Fakültesi Türk Dili ve Edebiyatı bölümüne girdi. 

Orjinali Topkapı Sarayı Müzesi’nde bulunan 

>Firdevsi’nin Şehname Tercümesi”nin bir bölümü üzerinde çalışarak mezuniyet tezini tamamladı. 

Ayrıca Tarih bölümünden >Umumi Türk Tarihi sertifikası da alarak, 1975 yılında mezun oldu.

Yedeksubay olarak vatani vazifesini yaptıktan sonra, dört sene lise edebiyat öğretmenliği yaptı. Daha sonra Can Kardeş çocuk dergisinde 

>Yazı İşleri Müdürü olarak üç sene çalıştı.



1984’te yayın hayatına başlayan Yeniden Doğuş gazetesinde bir müddet çalıştıktan sonra, Türkiye Diyanet Vakfı İslâm Ansiklopedisi Teknik ve Grafik İşler bölümünde vazife aldı. Ansiklopedinin amblem, logo, sayfa dizaynı ve dokümanların temini konularında iki sene hizmeti oldu. 1987’de ise Türkiye Gazetesi Yazı İşleri’nde bir sene çalıştıktan sonra, basın yayın hayatına bir müddet ara verip, reklam pazarlama sektörüne geçti. Evvela Ülker Gıda Sanayii Reklam Müdürlüğü, ardından Kar Gıda Sanayii Pazarlama Direktörlüğü yaptı. 2003 senesinde emekli olarak, tekrar basın yayın hayatına geri döndü.

Babasının yıllar boyunca parça parça anlattığı, dedesi Emir Musaoğlu Ahmet Onbaşı’nın harp ve esaret hatıralarını, ilk eseri olarak kaleme aldı. Esaret 1916 adlı bu romanda, Birinci Dünya Savaşı’nda Doğu Cephesi’nin zorlukları ve esir düşen askerlerimizin dramı işleniyor. Uzun bir araştırmanın ardından, Kudüs’e giderek Mescidi Aksa’yı ziyaret ettikten sonra yazdığı Kudüs 1917 romanında, yüzyıl önce mukaddes beldelerin işgalinin ardındaki bilinmeyen tarihî gerçekler ortaya çıkarılıyor. Kudüs Üçlemesinin ikinci kitabı Nekbe 1948’de Filistinlilerin yaşadığı büyük felaket anlatılırken, üçüncü kitabı Özgür Kudüs’ün Şifresi’nde Selahaddin Eyyubi’nin hayatı ve mücadelesiyle bugünün Müslümanlarına nasıl örnek olduğu vurgulanıyor. Osmanlı Coğrafyasında İstihbarat Teşkilatları adlı araştırma-inceleme eserinde ise Teşkilat-ı Mahsusa’nın yanı sıra İngiliz ve Siyonistlere ait örgütler ve üyeleri hakkında bilgi veriliyor. Araştırma ve icelemelerin ardından yaptığı İspanya seyahatinden sonra, Endülüs Tarih ve Medeniyeti ile ilgili eserlerini kaleme almaya başladı. Endülüs Fatihleri Tarık Bin Ziyad eseriyle, birlikte Endülüs Serisi’nin üçe tamamlanması planlanıyor. Nurettin Taşkesen’in bütün kitapları Mihrabad Yayınları tarafından neşrediliyor. Evli ve üç çocuk babasıdır.
