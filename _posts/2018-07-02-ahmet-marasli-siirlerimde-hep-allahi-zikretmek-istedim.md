---
layout: post
title:  "Ahmet Maraşlı: Şiirlerimde Hep Allah’ı Zikretmek İstedim"
authors: []
categories: [ Eğitim ]
image: assets/images/posts/Ahmet-Marasli.jpg
tags: []
featured: false
---

<p style="text-align: justify;">
  Yaz aylarında devam eden kültür programı Bâbıâli Enderun Sohbetleri’ne eğitimci, yazar ve şair Ahmet Maraşlı konuk oldu. Maraşlı, “Şiir ve Tefekkür” başlıklı sohbetinde Mihrabad Yayınları’ndan çıkan Dünyadan Geçerken adlı şiir kitabından örnekler sundu. Yeni Dünya Vakfı’nda düzenlenen sohbete okurlar yoğun ilgi gösterdi.
</p>

<p style="text-align: justify;">
   Annesinin dilinden düşmeyen manilerin ve ninnilerin kendisine ilham kaynağı olduğunu ifade eden Maraşlı, ortaokuldan itibaren yazdığı tüm şiirlerini sakladığını belirtti. Maraşlı, sanata ve şiire bakış açısını şöyle ifade etti: “Zannım, bu şiirler, sâfiyeyi kâfiyeye asla feda etmeme ama şiiri de kaybetmeme ve hakkı Hakk’a yakışır güzellikte ifade edebilme gayretleri içinde, letâifimi ateş gibi yakan feryat, ümit ve hasretler içinde yazıldılar. Yapabildiğimce en kısa ve güzel yoldan ‘Allah!’ demeye ve dedirtmeye gayret ettim.”
</p>

<p style="text-align: justify;">
  <strong>EĞİTİMCİ BİR ŞAİR</strong>
</p>

<p style="text-align: justify;">
  Bütün eserleri Mihrabad Yayınları’ndan çıkmaya başlayan Ahmet Maraşlı’nın, Okumayı Sevdirme Projesi, Evde Okul Okulda Kalite, Bu Çağda Çocuk Yetiştirmek ve Dünyadan Geçerken adlı kitapları okuyucuya ulaştı. Dünyadan Geçerken kitabı, Maraşlı’nın hikmet yüklü şiirlerinden meydana geliyor. İstanbul’un ve Türkiye’nin bir çok ilinde konferanslar veren Maraşlı eğitim çalışmalarına devam ediyor.
</p>

<a href="http://www.star.com.tr/kultur-sanat/siirlerimde-hep-allahi-zikretmek-istedim-haber-1359864/" target="_blank" rel="noopener"><img class="alignnone size-full wp-image-1992" src="wp-content/uploads/2018/07/STAR.png" alt="" width="113" height="43" sizes="(max-width: 113px) 100vw, 113px" /></a>