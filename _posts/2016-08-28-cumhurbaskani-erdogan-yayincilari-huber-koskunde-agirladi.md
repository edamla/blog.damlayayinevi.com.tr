---
layout: post
title:  "Cumhurbaşkanı Erdoğan Yayıncıları Huber Köşkü’nde Ağırladı"
authors: []
categories: [ Eğitim ]
image: assets/images/posts/cumhurbaskani-erdogan-huber-koskunde-yayincilari-agirladi-1.jpg
tags: [Yayıncılar Ziyareti, Recep Tayyip Erdoğan]
featured: false
---
<p style="text-align: justify;">
  Yayımcı Meslek Birlikleri Federasyonu (YAYFED), Türkiye Basım Yayın Meslek Birliği (TBYM), Ders ve Kültür Kitapları Yayıncıları Meslek Birliği (DEKMEB) ve Basın Yayın Birliği (BYB) temsilcileri Cumhurbaşkanı Recep Tayyip Erdoğan&#8217;a bir ziyaret gerçekleştirdiler.<br /> Cumhurbaşkanı Recep Tayyip Erdoğan’ın TBYM Başkanı Alpaslan Durmuş, Genel Müdürümüz ve YAYFED Başkanı Hasan Hüseyin Doğru, DEKMEB Başkanı Murat Köse, BYB Başkanı Münir Üstün’ü kabul ettiği Sarıyer Huber Köşkü’nde 15 Temmuz’da yaşanan  FETÖ/PDY darbe girişimi de gündeme getirildi.
</p>

<p style="text-align: justify;">
  15 Temmuz FETÖ/PDY darbe girişimi sonrası ülkesinin, milletinin, bağımsızlığın yanında  ve darbelerin karşısında yer alan kurumların Türkiye&#8217;yi daha güçlü kıldığına dikkat çeken Cumhurbaşkanı Erdoğan, olayların tarihe mal edilmesinde yayın dünyasının önemine vurgu yaptı.
</p>

<p style="text-align: justify;">
  Darbe girişiminin edebiyatın bütün alanlarındaki metinlerle kayda geçmesinin yayın dünyasının önünde bir ödev olduğuna dikkat çeken Cumhurbaşkanı Recep Tayyip Erdoğan, yayın dünyasının temsilcilerinin gerçekleştirdikleri ziyaretten duyduğu memnuniyeti dile getirdi.
</p>

<p style="text-align: justify;">
  <img class="alignnone wp-image-1426 size-large" src="http://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-4-1024x706.jpg" alt="cumhurbaskani-erdogan-huber-koskunde-yayincilari-agirladi (4)" width="618" height="426" srcset="https://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-4-1024x706.jpg 1024w, https://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-4-300x207.jpg 300w, https://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-4-768x530.jpg 768w" sizes="(max-width: 618px) 100vw, 618px" />
</p>

<p style="text-align: justify;">
  Oldukça samimi bir ortamda gerçekleştirilen ziyarette kısa bir tanışma sonrası söz alan YAYFED Başkanı Hasan Hüseyin Doğru, sektör temsilcilerini kabulü dolayısıyla Cumhurbaşkanı Recep Tayyip Erdoğan&#8217;a teşekkürlerini sundu.
</p>

<p style="text-align: justify;">
  YAYFED&#8217;in işlevi ve işleyişi hususunda da kısa bir bilgi veren Başkan Hasan Hüseyin Doğru, KHK ile alınan kararların aksatılmadan uygulandığını dile getirdi.
</p>

<p style="text-align: justify;">
  <img class="alignnone size-full wp-image-1428" src="http://128.199.62.132/wp-content/uploads/2016/08/cumhurbaskani-erdogan-huber-koskunde-yayincilari-agirladi-7.jpg" alt="cumhurbaskani-erdogan-huber-koskunde-yayincilari-agirladi (7)" width="600" height="364" srcset="https://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-7.jpg 600w, https://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-7-300x182.jpg 300w" sizes="(max-width: 600px) 100vw, 600px" />
</p>

<p style="text-align: justify;">
  Daha sonra söz alan TBYM Başkanı Alpaslan Durmuş da öncelikli olarak kendilerini kabul etmesinden dolayı Cumhurbaşkanı Erdoğan’a teşekkürlerini ve saygılarını sundu.
</p>

<p style="text-align: justify;">
  Başkan Durmuş konuşmasında Birlik hakkında kısa bir bilgi vererek “başta korsanla mücadele olmak üzere toplumda telif bilincinin yaygınlaştırılmasını sağlamak, yayıncıların gelişmesi, kurumsallaşmasını sağlamak ve önündeki engelleri kaldırmak için çeşitli faaliyetler ve çalışmalar yapmaktayız” dedi.
</p>

<p style="text-align: justify;">
  <img class="alignnone wp-image-1429" src="http://128.199.62.132/wp-content/uploads/2016/08/cumhurbaskani-erdogan-huber-koskunde-yayincilari-agirladi-9.jpg" alt="cumhurbaskani-erdogan-huber-koskunde-yayincilari-agirladi (9)" width="604" height="390" srcset="https://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-9.jpg 737w, https://blog.damlayayinevi.com.tr/wp-content/uploads/2016/08/cumhurbaskani-erdogan-huber-koskunde-yayincilari-agirladi-9-300x194.jpg 300w" sizes="(max-width: 604px) 100vw, 604px" />
</p>

<p style="text-align: justify;">
  Türkiye Basım Yayın Meslek Birliği’nin 390’a yakın üyesi ile birlikte en çok üyeye sahip bir meslek birliği olduğuna dikkat çeken Başkan Alpaslan Durmuş, üyelerin ihtiyaç ve beklentilerine cevap verebilen, haklarını koruyan ve toplumda telif bilincinin gelişmesinde etkin bir rol alan bir kuruluş olduğunu kaydetti.
</p>

<p style="text-align: justify;">
  DEKMEB Başkanı Murat Köse ve BYB Başkanı Münir Üstün ise yaptıkları konuşmalarda geçmiş olsun dileklerini ileterek yayın dünyasının üzerine düşeni yerine getirmek için her daim çalıştığı gibi bundan sonra da çalışmalarına devam edeceğini, 15 Temmuz  FETÖ/PDY darbe girişiminin yayınlanacak güncel kitaplar, hatıratlar, hikayeler, tiyatro metinleri, araştırma kitapları, çizgi romanlar ve şiir kitaplarıyla unutturulmayacağını ve yasalara uygun yayıncılık yapan yayınevlerinin Türkiye&#8217;de hiçbir sorun yaşamadıklarını dile getirdiler.
</p>

<p style="text-align: justify;">
  TBYM Yönetim Kurulu Üyesi Tayfur Esen, Muhammed Çiftçi, Ertuğrul Alpay, İlhan Gündoğdu, BYB Yönetim Kurulu Üyesi Mustafa Karagüllüoğlu, Emrah Kısakürek ve Melike Günyüz’ün de katıldığı ziyaret karşılıklı iyi temenniler sonrası çekilen hatıra fotoğrafıyla sona erdi.
</p>