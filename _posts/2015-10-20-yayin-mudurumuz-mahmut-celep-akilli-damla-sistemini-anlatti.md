---
layout: post
title:  "Yayın Müdürümüz Mahmut Celep Akıllı Damla Sistemini Anlattı"
authors: []
categories: [ Eğitim ]
image: assets/images/posts/akilli-damla-mahmut-celep.jpg
tags: [Mahmut Celep, Akıllı Damla Sistemi nedir,akıllı damla]
featured: false
---
41 yıldır Türk Eğitim Sistemine farklı yönlerden katkı sağlayan Damla Yayınevi, geliştirdiği ‘Akıllı Damla Sistemi’ ile öğrencilere; e-kitap, D Kitap, konu anlatım videoları, interaktif etkinlikler, çözüm videoları, interaktif testler, akıllı tahta uygulamaları ve daha birçok imkânı sunuyor.

Yayınevinin koordinatörlüğünü yürüten **eğitimci Mahmut Celep**, yalnızca ölçülebilen şeylerin yönetilebileceğine vurgu yaparak, ’’**Yayınevi** olarak biz, bu ilkeden yola çıkarak öğrencilerin gelişimlerini doğru ölçüm metotları ile ölçebilecek, öğretmen ve velinin öğrenme-öğretme süreçlerini birlikte yönetebilecekleri bir sistem geliştirdik’’ dedi. Celep, eğitim camiasının öğrencilere dönük gayretlerini ve yürüttükleri çalışmaları sorular eşliğinde **Mehmet Ufuk**’a anlattı.

**Akıllı Damla Sistemi nedir, nasıl geliştirildi?**

**Akıllı Damla Sistemi;** öğrenme sürecinin ardından bir öğrencinin ne bileceğini, ne anlayabileceğini ve ne yapabileceğini konu alan süreçleri içeren bir sistemdir. Bu sistem; kitap, akıllı tahta, bilgisayar, telefon ve tablet gibi bilgi iletişim teknolojilerini kullanılabilir hale getirir. Öğrencilerin gelişim süreçlerinin vazgeçilmezi olan veliyi de sürecin içine dahil ederek yeni bir bakış açısı kazandırır.

**Sistem hangi yönleri ile öğretmenlere hitap ediyor?**

**Akıllı Damla Sistemi,** İlkokul 1’den 8’e kadar tüm sınıflara ait kitaplarımızda, Bloom’un “Eğitsel Hedeflerin Taksonomisi” olarak kuramsallaştırdığı Tam Öğrenme Modeli’ni benimsemiş, ilkokul ve **ortaokul kitapları**nda bu modeli başarı ile uygulamıştır. Böylece öğretmenlerimizin daha nesnel ölçme-değerlendirme yapmalarına imkân sağlamış olduk.

**Bu metotda süreci nasıl kurguladınız?**

**İlkokul** Akıllı Damla Eğitim Setlerimizde pratik ve keyifli konu anlatımlarıyla öğrenmeyi kolaylaştırmayı, konu kavrama ve pekiştirme etkinlikleriyle de bilgilerin zihinde yapılanmasını, kavranmasını ve kalıcı hale gelmesini amaçladık. Yine öğretici, pekiştirici ve okul sınavlarını destekleyen zorluk dereceli sorularla ölçme ve değerlendirmeye yardımcı olacak testler geliştirdik. Tüm bunları akıllı işaretlerle ve akılllı tahta, tablet, bilgisayar gibi bilgi teknolojileri ile destekledik. Bunları sınıflar bazında birer eğitim seti hâline getirdik. Setimizi ödev kitabı ve yazılıya hazırlık kitaplarıyla destekledik. Pratik konu anlatımlı kitapları ödev kitabına entegre ettik. Akıllı işaretlerle bu kitapları ilişkilendirdik. Böylece ödevlendirmede öğretmenin işini kolaylaştırdık.

**Ortaokul öğrencileri için de çalışmanız varmı?**

Yayınevimiz, ortaokul düzeyinde Türkiye’de bir ilki gerçekleştirerek 4 Boyutlu Ölçme-Değerlendirme Sistemi ile eğitim dünyamıza yeni bir bakış açısı kazandırdı. 4B Ölçme-Değerlendirme Sistemi, Bloom Taksonomisi’nin altı aşamalı yönteminin test tekniğine uyarlanmış hâlidir. Ortaokul soru bankalarımızda da bu yöntemi başarıyla uyguladık ve büyük ilgi gördü.

**Eğitimde 4. Boyut, 4B Ölçme Değerlendirme Sistemi gibi kavramları ilk kez duyanlara bu yapıyı nasıl izah ediyorsunuz?**

Bloom Taksonomisi, bilişsel süreçlerin basitten karmaşığa doğru sınıflandırılması sürecidir. Üst basamaklardaki hedeflerin gerçekleşmesi için önce alt basamaklardaki hedefler gerçekleşmelidir. Biz, bu ilkeden hareket edip önce öğrenme-öğretme süreçlerini ele aldık. Bir öğrenci eğitilirken önce bir veri ile muhatap olur. O veriyi zihninde kendi kavramları ile ifade eder, hatta kendi yaşantısı ile eşleştirir. Bunların sonucunda da bilgiye dönüştürür. Bir adım sonrasında bilgiyi birtakım uygulamalarla pekiştirip, bazı analizler yapar, problemler çözer ve nihai aşamada da özgün fikirler ve projeler ortaya çıkar. Biz, böylesine karmaşık bir süreci test tekniğine uyarlayarak 4B soru bankalarımızı geliştirdik.

**Sistemde soru bankalarının rolü nedir?**

Soru bankalarımızda her ünitenin başına ünitedeki testlerin konu başlıkları ve her bir başlıkta kaç soru olduğunu gösteren perde sayfalar oluşturduk. Hemen arkasından üniteyi özetleyen özet bilgi sayfaları geliştirdik. Her konuyu üç farklı boyutta test ile her üniteyi 4. Boyut olarak vasıflandırdığımız özgün düşünme boyutu ile değerlendirdik. Bu boyutlar ve özellikleri kısaca şöyledir:

**1.Boyut-** Hatırlama-Anlama: Bu testlerde sorunun çözümü için gerekli bilgiler soruların üzerinde veriliyor. Burada amaç önceden öğrenilen bilgilerin hatırlanması ve soru çözümünde kullanılmasıdır.

**2.Boyut-** Uygulama: Bu testlerde öğrenilen bilgilerle soru çözülmesi, yani bilgi düzeyinin test edilmesi amaçlanıyor.

**3.Boyut-** Çözümleme: Bu testlerde öğrenilen bilgilerle daha üst düzey bilişsel etkinliklerin gerçekleştirilmesi, kavramlar arasındaki anlam ilişkilerinin keşfedilmesi ve öğrencilerin üst düzey düşünme becerilerinin geliştirilmesi hedefleniyor. Ayrıca öğrencinin yorum gücü de test ediliyor.

**4.Boyut-** Değerlendirme-Özgün Düşünme: Bu testler, öğrenilen bilgileri kullanarak özgün fikirler üretmeyi amaçlayan ve tam öğrenmenin gerçekleşip gerçekleşmediğinin test edildiği sorulardan oluşuyor. Burada amaç öğrencinin kendi özgün düşüncesini ifade edebilmesidir.

**Türk Eğitim Sistemine katkı sağlayacak başka çalışmalarınız var mı?**

Türk Eğitim Sistemi elbette daha iyisini hak ediyor. Biz de, gece gündüz daha iyisini ortaya koymak için çalışıyoruz. Ortaokul soru bankalarımıza; akıllı tahta, tablet ve mobil uygulama desteği verdik. Testlerimiz karşılıklı iki sayfadan oluşuyor, sağdaki sayfanın sağ alt köşesinde bir optik form ve bir karekod bulunuyor. Böylece öğrenciler sayfayı çevirmeden optik formu doldururlar. Optik formu kodlayan öğrenci, cep telefonu ile bu karekodu okuttuğunda anında cevapların doğru-yanlış durumlarını görüyor, ayrıca kritik soruların da video çözümlerini izleyebiliyor. Akıllı Optik Değerlendirme Sistemi (AKOD) dediğimiz bu uygulama ile öğrencilere zaman da kazandırıyoruz. AKILLI DAMLA’nın akıllı yönlendirmesi ile öğrenciler, yalnızca yanlış sorular üzerinde yeniden çalışıp, yalnızca yanlış soruları anlayarak yeniden çözüp böylece zaman kaybetmeden sınavlara hazırlanıyor. Soru bankalarımızın tamamında Tıkla-Çöz olarak isimlendirdiğimiz bir sistem bulunuyor. Dijital ortamda bu logoya tıklandığında sorular teker teker ekrana geliyor, test sonunda ise anında dijital karne veriliyor. Yine öğrenci bu karnede kazanım analizleri ve çeşitli analizlerle karşılaşıyor. Böylece başarı hem ölçülebiliyor hem de kolayca yönetiliyor.

**TEOG sınavına girecek 8. sınıf öğrencileri için neler hazırladınız?**

Önce bu öğrencilerin ihtiyaçlarını belirledik. Bunlar arasında şunlar öne çıktı:

• Temel Eğitimden Ortaöğretime Geçiş (TEOG) sınavına hazırlayan kaliteli ve özgün sorular çözmek,

• Optik formu doğru kodlama alışkanlığı kazanmak,

• Çözülemeyen soruların çözümlerini görmek,

• Soruların doğru cevaplarına ve cevap analizlerine ulaşmak,

• Başarı grafiğini düzenli olarak takip edebilmek…

**Bunların sonucunda da, TEOG sınavlarından yüksek puan almak.**

**TEOG** sınav sistemine göre hazırladığımız 8. sınıf soru bankalarımız tüm bu ihtiyaçlara cevap verecek şekilde projelendirildi. Bu projede tüm konular tıpkı TEOG sınavında olduğu gibi 20 soru ile ölçülüyor. Ayrıca TEOG-1 ve TEOG-2 sınavları için özel denemeler hazırlandı ve kitaptaki tüm sorular interaktif olarak çözülebilir şekilde düzenlendi. Bu sayede öğrenciler, sonuçları anında görerek kendilerini daha rasyonel değerlendirme imkânına sahip oluyor.

**Hem eğitimci hem yayıncı**

Sivas Zara’lı olan **Mahmut Celep**, ilkokul öğrenimini Sivas’ta, ortaokul ve lise öğrenimimi ise İstanbul’da tamamlayıp, sırasıyla İstanbul Üniversitesi Sosyoloji Bölümü, Eskişehir Üniversitesi İlahiyat Bölümü lisans eğitimi ve **Hasan Kalyoncu Üniversitesi Sosyal Bilimler Enstitüsü Eğitim Yönetimi ve Denetimi bölümü**nde yüksek lisans eğitimimi tamamladı. 2001 yılında başladığı öğretmenlik hayatına 9 yıl ilköğretimde sınıf öğretmeni olarak, 5 yıl lisede felsefe öğretmeni ve idareci olarak devam eden Celep, şu anda ise Uluslararası **Fatih Sultan Mehmet Anadolu İmam Hatip Lise**si’nde müdür yardımcılığı ve **Damla Yayınevi’**nin yayın faaliyetlerinin koordinatörlüğü görevini yürütüyor.

Kaynak: <a href="http://www.yeniakit.com.tr/haber/sinava-hazirlikta-en-akilli-tercihler-101095.html" target="_blank">Yeni Akit</a>