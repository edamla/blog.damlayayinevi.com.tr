---
layout: post
title:  "FETÖ Yayınları Dışındaki Yardımcı Ders Kitapları Yasak Değil"
authors: []
categories: [ Eğitim ]
image: assets/images/posts/FETO-Yayinlari-Disindaki-Yardimci-Ders-Kitaplari-Yasak-Degil.jpg
tags: [basın toplantısı, basın bildirisi]
featured: false
---
<p style="text-align: justify;">
  Milli Eğitim Bakanlığı (MEB) Müsteşar Yardımcısı Muammer Yıldız, Fetullahçı Terör Örgütü (FETÖ) propagandasının yer aldığı yardımcı ders kitaplarının dışındaki yardımcı materyallerin kullanılmasının önünde engel bulunmadığını bildirdi.
</p>

<p style="text-align: justify;">
  Yayımcı Meslek Birlikleri Federasyonu (YAYFED) Başkanı &#8211; Damla Yayınevi Genel Müdürü Sayın Hasan Hüseyin Doğru, Eğitim Yayıncıları ve Tedarikçileri Derneği (EYTED) Başkanı Sayın Osman Öztürk, Telif Hakları ve Lisanslama Meslek Birliği (DEKMEB) Başkanı Sayın Murat Köse, Basın Yayın Birliği Başkanı Sayın Münir Üstün ile ortak basın toplantısı düzenleyen Milli Eğitim Bakanlığı Müsteşar Yardımcısı Muammer Yıldız, FETÖ&#8217;ye karşı mücadele kapsamında bakanlıkça bir süre önce yayınlanan genelge ile örgütle bağlantısı tespit edilen yayınevlerinin çıkardığı yardımcı ders kitaplarının yasaklandığını hatırlattı.
</p>

Bu yayınlar dışındaki yardımcı ders kitaplarının hiçbir şekilde yasaklanmadığını vurgulayan Yıldız, bakanlığın müfredatı çerçevesinde hazırlanan, zengin içerikli çalışmaların öğretmenler tarafından öğrencilere tavsiye edebileceğini ifade etti.

Genelge ile yapılmak istenen uygulamanın, bazı öğretmen ve yöneticiler tarafından yanlış anlaşıldığını söyleyen Yıldız, şunları kaydetti:

<p style="text-align: justify;">
  <img class="alignnone wp-image-1489" src="http://128.199.62.132/wp-content/uploads/2016/10/muammer-yildiz.jpg" alt="muammer-yildiz" width="734" height="413" srcset="https://blog.damlayayinevi.com.tr/wp-content/uploads/2016/10/muammer-yildiz.jpg 864w, https://blog.damlayayinevi.com.tr/wp-content/uploads/2016/10/muammer-yildiz-300x169.jpg 300w, https://blog.damlayayinevi.com.tr/wp-content/uploads/2016/10/muammer-yildiz-768x432.jpg 768w" sizes="(max-width: 734px) 100vw, 734px" />
</p>

<p style="text-align: justify;">
  &#8220;Yakın bir zaman önce valiliklere gönderdiğimiz genelge ile bir belayı defetmeyi, bir terör örgütünün toplumumuzun her kesiminde yapmış olduğu tahribata dikkat çekmek istedik. Genelgemiz, &#8216;Hiçbir şekilde bir yardımcı kaynak kullanılmayacak&#8217; şeklinde algılanmış. İçeriği itibariyle müfredatımızı destekleyen, beklentilerimizi ifade eden yardımcı kitaplar neredeyse önerilmez duruma gelmiş. Bizim amaçladığımız şey bu değildi. Müfredatımızı destekleyen yardımcı materyallerin kullanılmasının önünde bir engel yoktur.&#8221;
</p>

<p style="text-align: justify;">
  <img class="alignnone wp-image-1491" src="http://128.199.62.132/wp-content/uploads/2016/10/egitim-yayincilari-huseyin-dogru.jpg" alt="egitim-yayincilari-huseyin-dogru" width="745" height="524" srcset="https://blog.damlayayinevi.com.tr/wp-content/uploads/2016/10/egitim-yayincilari-huseyin-dogru.jpg 890w, https://blog.damlayayinevi.com.tr/wp-content/uploads/2016/10/egitim-yayincilari-huseyin-dogru-300x211.jpg 300w, https://blog.damlayayinevi.com.tr/wp-content/uploads/2016/10/egitim-yayincilari-huseyin-dogru-768x540.jpg 768w" sizes="(max-width: 745px) 100vw, 745px" />
</p>

<p style="text-align: justify;">
  Eğitimin sisteminin hedeflerini gerçekleştirmek için kullanılan temel unsurların başında müfredatın geldiğini ancak bunun tek başına yeterli olmayacağını belirten Yıldız, sektör temsilcilerinin hazırladığı yardımcı ders kitapları ve materyallerinin de bu sürecin önemli araçları arasında yer aldığını söyledi. Yıldız, &#8220;Kamu olarak bu işi ne kadar çok iyi yaparsak yapalım bir sivil inisiyatifin üretmiş olduğu bilgilerin de öğrencilerimizle buluşması gerekiyor. İsteyen öğrenciler bundan yararlanmalıdır. Buyurgan ve ahlaki sınırları zorlayacak şekilde alınması teşvik edilmemelidir.&#8221; diye konuştu.
</p>

<p style="text-align: justify;">
  <img class="alignnone wp-image-1492" src="http://128.199.62.132/wp-content/uploads/2016/10/egitim-yayincilari-basin-toplantisi.jpg" alt="egitim-yayincilari-basin-toplantisi" width="755" height="566" srcset="https://blog.damlayayinevi.com.tr/wp-content/uploads/2016/10/egitim-yayincilari-basin-toplantisi.jpg 960w, https://blog.damlayayinevi.com.tr/wp-content/uploads/2016/10/egitim-yayincilari-basin-toplantisi-300x225.jpg 300w, https://blog.damlayayinevi.com.tr/wp-content/uploads/2016/10/egitim-yayincilari-basin-toplantisi-768x576.jpg 768w" sizes="(max-width: 755px) 100vw, 755px" />
</p>

<h3 style="text-align: justify;">
  &#8220;Yeni Kitaplar 31 Ekim İtibarıyla Öğrencilere Ulaştırılacak&#8221;
</h3>

<p style="text-align: justify;">
  MEB&#8217;in 15 yıldan beri ders kitaplarını ücretsiz dağıttığını hatırlatan Yıldız, yeni eğitim döneminde incelenen kitaplardan 58&#8217;nin içerikleri nedeniyle bakanlık tarafından kabul görmediğini ifade etti. Bu kitapların öğrencilere ulaşmadan toplatıldığı ve yerlerine yenilerinin hazırladığı bilgisini veren Yıldız, söz konusu kitapların 31 Ekim itibarıyla öğrencilere ulaştırılacağını söyledi.
</p>

<p style="text-align: justify;">
  Yıldız, &#8220;Bu dönem itibariyle yaşamış olduğumuz bir darbe ve işgal girişiminin ardından toplumumuzda bir hassasiyet gelişti. Bakanlık olarak biz de bu hassasiyeti dikkatli bir şekilde takip ediyoruz. Okullarımızda ders kitaplarının yanında kullanılan yardımcı materyaller var. Bunların program çeşitliğini ve zengin içeriğe sahip olmalarını önemsiyoruz.&#8221; ifadelerini kullandı.
</p>

<p style="text-align: justify;">
  FETÖ başta olmak üzere diğer terör örgütlerinin kendilerini gizleyerek, yeniden kamu kurumlarına ve ders kitaplarına sızmalarına karşı mücadele vermeye devam edeceklerini vurgulayan Yıldız, &#8220;Bunun sulandırılmasına hiçbir şekilde müsaade etmememiz gerekiyor. MEB olarak, FETÖ ile mücadelede bizim için milat 17/25 Aralık darbe girişimiydi. Dolaysıyla bakanlık, insan kaynakları başta olmak üzere bütün unsurlarıyla &#8216;amasız, fakatsız&#8217; bir mücadele yürütüyor.&#8221; diye konuştu.
</p>

<h3 style="text-align: justify;">
  &#8220;Açık Ya da Gizli Mesajlar Yok&#8221;
</h3>

<p style="text-align: justify;">
  Eğitim sektöründe faaliyet gösteren yayıncılar adına konuşan EYTED Genel Başkanı Osman Öztürk de FETÖ&#8217;nün devletin ücretsiz dağıttığı ders kitaplarına bile sızdığını belirterek, &#8220;Bakanlığımız FETÖ&#8217;yü öven içeriklere yer veren ders kitaplarını okullara dağıtmama kararı almıştır. Bakanlığımızın bu hassasiyetinin son derece değerli olduğunu ve alınan önlemleri sonuna kadar desteklediğimizi belirtmek isteriz.&#8221; dedi.
</p>

<p style="text-align: justify;">
  Eğitim yayıncıları olarak hazırlanan kitaplarda FETÖ veya başka bir terör örgütünü öven açık ya da gizli mesajların bulunmadığını söyleyen Öztürk, &#8220;Yayınlarımızı veli ve öğrencilerimizin güvenle kullanabileceğini, isteğe bağlı olmak şartıyla öğretmenlerimizin, öğrencilere uygun gördüğü yayınlarımızı gönül rahatlığıyla tavsiye edebileceğini temin ve taahhüt ederiz.&#8221; ifadesini kullandı.
</p>

<p class="selectionShareable" style="text-align: justify;">
  <strong>AA</strong>
</p>