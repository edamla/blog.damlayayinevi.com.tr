---
layout: post
title:  "CNR Kitap Fuarı Rekor Kırdı"
authors: []
categories: [ Eğitim ]
image: assets/images/posts/cnr-rekor.jpg
tags: [cnr kitap fuarı]
featured: false
---
**CNR Kitap Fuarı rekor katılım ile tamamlandı. CNR EXPO Yeşilköy’de 9 gün boyunca açık kalan fuara, 407 bin 317 kitapsever akın etti.**

**Kitapseverlerin yoğun ilgi gösterdiği CNR Kitap Fuarı rekor katılımla tamamlandı. CNR EXPO Yeşilköy&#8217;de 24 Şubat-5 Mart tarihlerinde 9 gün boyunca açık kalan fuarda, uzun kuyruklar yaşandı. Geçtiğimiz yıl 383 bin 187 kitapseverin katılımıyla düzenlenen fuar, bu yıl 407 bin 317 kitapsever tarafından ziyaret edildi. Cumhurbaşkanı Recep Tayyip Erdoğan’ın katılımıyla, &#8220;15 Temmuz&#8221; teması ile organize edilen fuarda, paneller, söyleşiler, çocuk etkinlikleri, dinletiler, imza günleri ile birlikte 1.000’in üzerinde etkinlik gerçekleştirildi. Fuarın onur çizeri Hasan Aycın’ın sergisine ve eserlerine ilgi büyük oldu.**

**YÜZLERCE YAZAR OKUYUCULARIYLA BULUŞTU**

Fuara, imza günleri, okur ve yazar buluşmaları kapsamında İskender Pala, Abdurrahman Dilipak, Yüce Zerey, Ferman Akgül, Rasim Özdenören, Ahmet Ümit, Ali Lidar, Ayşe Kulin, Burak Tamdoğan, Ahmet Günbay Yıldız, Bahadır Yenişehirlioğlu, Cemil Koçak, Yusuf Dursun, Cüneyd Suavi, Mikail Çolak, Bahadır Yenişehirlioğlu, Mehmet Paksu gibi yüzlerce yazar katıldı. Genç yazarlar Bilal Sami Gökdemir, Hikmet Anıl Öztekin ve Canfeza&#8217;nın yanı sıra &#8220;Watpadd&#8221; blog yazarlarından Filiz Puluç, İrem Demirbaş, Tuğçe Doğan, Zeynep Sey ve Dilara Keskin&#8217;in imza günlerine okuyucuların ilgisi yoğun oldu.

**200 KİTABIN TÜRKÇE&#8217;DEN ARAPÇA&#8217;YA ÇEVİRİ SATIŞI YAPILDI**

Fuarda 10 binden fazla Arapça kitap, Arapça Kitaplar Bölümü’nde yer aldı. Türkiye ile Arap ülkeleri arasında var olan dostluk bağlarını pekiştirmek amacıyla oluşturulan bölüm ile ilgili bilgi veren Türkiye Basım Yayın Meslek Birliği Başkanı Tayfur Esen, fuarda 22 ülkeden gelen Arap yayınevleri ile görüşmeler yaptıklarını belitti. Yaklaşık 200 kitabın Türkçe’den Arapça ’ya çeviri satışının yapıldığını ifade eden Esen şöyle konuştu: “Arap yayınevleri özellikle Osmanlı tarihi ve Osmanlı sultanları ile ilgili kitaplara ilgi gösterdi. Özellikle Lübnan ve Mısır’ın kitaplarımıza yoğun ilgisi oldu. Önümüzdeki yıl Afrika, Türki Cumhuriyetler, Avrupa ve Balkan ülkeleri yayınlarını da aramızda görmeyi hedefliyoruz.”

internethaber