---
layout: post
title:  "Yazarlardan 15 Temmuz Manifestosu: “Nöbeti Bırakmıyoruz”"
authors: []
categories: [ Eğitim ]
image: assets/images/posts/Yazarlardan-15-Temmuz-Manifestosu.jpeg
tags: []
featured: false
---
<img class="alignnone wp-image-1729" src="http://128.199.62.132/wp-content/uploads/2017/07/Yazarlardan-15-Temmuz-Manifestosu.jpeg" alt="" width="582" height="306" srcset="https://blog.damlayayinevi.com.tr/wp-content/uploads/2017/07/Yazarlardan-15-Temmuz-Manifestosu.jpeg 960w, https://blog.damlayayinevi.com.tr/wp-content/uploads/2017/07/Yazarlardan-15-Temmuz-Manifestosu-300x158.jpeg 300w, https://blog.damlayayinevi.com.tr/wp-content/uploads/2017/07/Yazarlardan-15-Temmuz-Manifestosu-768x404.jpeg 768w" sizes="(max-width: 582px) 100vw, 582px" />

Yazarlar ve aydınlar şehitlerimiz için bir araya geldi. Edebiyat, kültür, sanat, basın ve yayın dünyasının tanınmış yazar ve şairleri Mihrabad Yayınları’nın MTTB’de düzenlediği “Bir Milletin Uyanışı Yeniden İstiklal” anma programında bir araya gelip duygu ve düşüncelerini dile getirdiler. Programda Elif Sönmezışık’ın hazırladığı aynı adlı kitap sergi ile birlikte tanıtıldı.

<img class="alignnone wp-image-1730" src="http://128.199.62.132/wp-content/uploads/2017/07/hasan-huseyin-dogru-1024x681.jpeg" alt="" width="610" height="405" srcset="https://blog.damlayayinevi.com.tr/wp-content/uploads/2017/07/hasan-huseyin-dogru-1024x681.jpeg 1024w, https://blog.damlayayinevi.com.tr/wp-content/uploads/2017/07/hasan-huseyin-dogru-300x199.jpeg 300w, https://blog.damlayayinevi.com.tr/wp-content/uploads/2017/07/hasan-huseyin-dogru-768x511.jpeg 768w, https://blog.damlayayinevi.com.tr/wp-content/uploads/2017/07/hasan-huseyin-dogru.jpeg 1080w" sizes="(max-width: 610px) 100vw, 610px" /> 

FETÖ İhanet Hareketi ve Türkiye düşmanı dış güçler tarafından 15 Temmuz 2016 tarihinde gerçekleştirilmeye çalışılan darbe ve işgal hareketine tepkiler dinmek bilmiyor. Birinci yılını dolduran ihanet olayına dair ardarda kitaplar yazılırken 41 yazar da _Yeniden İstiklal_ adlı eserde buluştular. Aralarında Türkiye genelinde tanınan, sevilen ve okunan bir çok yazarın bulunduğu kitapta yazarlar, Milli Türk Talebe Birliği (MTTB)’nde bir araya gelerek 15 Temmuz’da yaşadıklarını anlattılar; şairler duygularını kaleme aldıkları şiirlerle dile getirdiler.

Cihat Zafer’in sunuculuğunu yaptığı _Yeniden İstiklal _Programı, Cağaloğlu’nda MTTB Genel Merkezi’nde gerçekleşti. Program, Ataşehir Camii İmam ve Hatibi Abdüllatif Efe’nin Kur’an-ı Kerim’den bir aşir okumasıyla başladı. Açış konuşmalarını yapan Birlik Vakfı Mütevelli Heyeti Başkanı Av. Mehmet Alacacı, milletimizin 15 Temmuz destanını yazarak ihanete geçit vermediğini söyledi. Damla Yayın Grubu Genel Yayın Yönetmeni Hasan Hüseyin Doğru ise konuşmasında 15 Temmuz Destanı’nın yıldönümünü idrak ettiğimiz bu günlerde gösterilen birlik ve beraberlik ruhundan memnun olduklarını belirterek şöyle dedi:

** “DARBELER TARİHİ SONSUZA KADAR KAPANMIŞTIR.”**

“Türkiye’nin istiklali ve istikbalinin söz konusu olduğu bu sıralarda biz de Damla Yayın Grubu olarak üzerimize düşeni yapmaya çalıştık. Yeni kurduğumuz Mihrabad Yayınları arasında 15 Temmuz 2016 tarihinden sonra hazırladığımız beş kitabı kültür hayatımıza kazandırdık. Bunlar Gürbüz Azak’ın _Osmanlı’da İsyanlar İhtilaller ve Darbeler_, Sara Gürbüz Özeren’in _Uyanış 15 Temmuz 2016_, Harun Çolak’ın _Çerkez Hasan’dan Ömer Halisdemir’e Yarım Aşklar Ülkesi_, Mehmet Nuri Yardım’ın _İstiklalden İstikbale _ve Elif Sönmezışık’ın hazırladığı, bugün tanıtımını yaptığımız _Bir Milletin Uyanışı Yeniden İstiklal_ kitabıdır. Eser, 41 yazarın kaleminden 15 Temmuz Destanı’nı anlatıyor. Türkiye’nin içerde ihanet örgütleri tarafından kuşatıldığı, dışardan da bir çok emperyalist ülkenin düşmanlığını açıkça ilan ettiği ve terör gruplarına sahip çıktığı dönemde herkese bir görev düştüğü inancındayız. Yaşadıkları dönemin tanığı olan aydınlar ve yazarlar da şahadetlerini kitaplarda anlatmalı ve gelecek nesillere emanet etmelidirler. İşte bu duygu ve düşüncelerle bu kitapları hazırlattık. Şimdi 15 Temmuz Destanı’nı çocuklarımıza anlatan kitaplar da hazırlıyoruz. Bugün nasıl Çanakkale Destanı ve İstiklal Harbi Zaferi’ni kitaplardan, hatıralardan ve şiirlerden öğreniyorsak yarınki nesiller de Türkiye’nin işgal edilmeye çalışıldığı 15 Temmuz Gecesini ve büyük milletimizn uyanış, diriliş ve direniş destanını bu kitaplardan öğreneceklerdir. Sultan Abdülaziz’in bileklerinin kesilmesiyle başlayan darbeler tarihi parantezi, asil milletimizin yazdığı 15 Temmuz Destanı ile inşallah sonsuza kadar kapanmıştır.”

Mihrabad Yayınları Yayın Yönetmeni Mehmet Nuri Yardım ise, konuşmasında vatanı savunma konusunda herkesin üzerine düşeni yapması gerektiğini belirterek, “Yayıncılar da 15 Temmuz’u anlatan kitaplar yayımlıyor. Biz de Mihrabad olarak üzerimize düşeni yaptık ve beş kitabı yayımladık. Yeniden İstiklal, aydınlarımızın ve yazarlarımızın cesaretle dik duruşu, ihanet örgütlerine ve bütün dünyaya bir manifestosudur.”

Yapılan konuşmaların bir kısmı şöyle:

**Elif Sönmezışık:** “Yeniden İstiklal kitabı başlığı altında 41 yazar, 15 Temmuz günü yaşanan akıl almaz hadiseler hiç unutulmasın, gelecek nesillere bütün hakikati ile aktarılmasın diye bir araya geldi. Her bir yazı geleceğe yazılmış bir mektup aynı zamanda ve bu çalışma geleceğe kalacağına inandığımız bir gayret olarak anılsın diliyoruz. Çünkü bize lazım olan, hakikatin izahını ve 15 Temmuz gecesi yaşanan gerçekleri görünür kılmak için çabalama arzusudur. Ecdadımız bize bu toprakları imzalarını ve mühürlerini nasıl bıraktılarsa ve bugün onların ışığında yol alıyorsak biz de aynı özveriyle geleceğe ışık tutacak işler ortaya koymak, hafızlarımızı diri tutmak zorundayız. _Yeniden İstiklal_ kitabı, olumsuz misallerden ders, kahramanlık ve fedakârlıktan ibret alan nesiller yetiştirme gayretimizin bir ifadesidir.”

**Gülcan Tezcan:** “Yeniden İstiklal kitabı 15 Temmuz ruhunun yaşatılması için önemli bir gayret. 15 Temmuz ile nasıl milli ve manevi şuur uyandıysa, Silivri’de devam eden mahkemelere iştirak ederek ve tıpkı meydanlardaki gibi nöbet tutarak şehit ve gazilerimizin haklarına sahip çıktığımızı onlara göstermemiz gerekir. FETÖ’nün teröristlerinin bir an bile kapısından ayrılmadığı bu yerlerde varlık göstermemiz gerekir. O zaman 15 Temmuz gecesi bizim için canını ortaya koyan bütün şehit ve gazilerimize olan borcumuzu ödemiş oluruz.”

**Selvigül Şahin:** “Milletçe gazamız mübarek olsun. Rabbim şerlilerin, hainlerin, vatana ihanet eden tüm kin çetelerinin iç ve dış düşmanların şerrinden halkımızı korusun muhafaza eylesin. Yeni aydınlık başlangıçlar için insanımıza güç versin. Hainlerin oyunlarını bertaraf eylesin Rabbim. Şehitlerimize rahmet olsun. Mekânları cennet olsun&#8230;”

**Yusuf Dursun:** “15 Temmuz gecesi yaşananlar bizim için ibrettir. Artık şunu kesin olarak bilmemiz gerekiyor ki; biz bu düşmanları ancak bilgi ile yenebiliriz. Bilgi zafer getirir. Onun için de okumak okumak okumak gerekir. Bunu aklımızdan hiç çıkarmamamız, çocuklarımıza ve gençlerimize de bu bilinci kazandırmamız gerekir. İçimizdeki düşmanlarla ancak böyle başa çıkabiliriz.”

**Ali Erkan Kavaklı:** “15 Temmuz gecesi yaşadıklarımı _Yeniden İstiklal _kitabındaki yazımda ayrıntılarıyla anlatım. Şimdilerde gazilerimizle görüşüyorum. Bu süreçte anladım ki; o gece dışarı çıkan herkes ölmeyi göze alarak çıkmıştı ve öyle ibretlik detaylar dinledim ki bu insanların şehadeti kaçırdıkları için yaşadıkları hüznü gördüm. Bu vatan böyle insanlar sayesinde kurtuldu.”

**Muhterem Yüceyılmaz:** “15 Temmuz gecesinde yaşananlar bize düşmanın varlığını ve olabilecek felaketleri anlatmaya yetti. Biz bu hale nasıl geldik, diye kendi kendime sorduğumda dilimizin nitelik olarak kayba uğraması ve okumayı bıraktığımız için bunları yaşadığımızı fark ettim. Okumadıkça cahilleşir ve böylesi düşmanlara fırsat tanımış oluruz. Bunları bir daha yaşamamak ve dünyayı her yönüyle anlayabilmek için bir yerden okumaya başlamamız gerekir.”

**Serdar Üstündağ:** “Mehmet Akif Ersoy, Çanakkale Destanını yazan ecdadımızı ‘Bedir’in Aslanlarına’ benzetmişti. Ben de 15 Temmuz akşamını Tebük Seferine benzetiyorum. Sıcak bir yaz günü evden çıkılan fakat tekrar dönülüp dönülmeyeceği belli olmayan Tebük Seferi’ne… O gece hamdolsun halkımız büyük bir duyarlılık ve hassasiyet gösterdi. Sokaklara çıkıp vatanını savundu. Fakat o gece o sefere çıkamayan Ka’b Bin Malik’ler de (r.a.) vardı. Bahçelerindeki hurma ağaçlarının kökleri kalbine kadar uzanmış insanlar gördüm. Sonraki gecelerde düzenlenen demokrasi nöbetlerinde kendilerini tevbe direklerine bağlamış tevbelerinin kabulünü bekliyorlardı. 15 Temmuz kalkışması henüz bitmedi, hainler her gün yeni yeni planlar yapmakla meşguller. Bizler de demokrasi nöbetlerimize devam ediyoruz.”

Üstün İnanç, Cihat Zafer, Murat Başaran, İsmail Bilgin, Mehmet Kâmil Berse, Nurettin Durman, Osman Kibar, Şakir Kurtulmuş, Zafer Bilgi de konuşmalarında 15 Temmuz ruhunu ve heyecanını dile getirdiler.

Harun Yöndem ve Yusuf Dursun kitapta yer alan şiirlerini okurken, toplantıya katılamayan Bestami Yazgan’ın “15 Temmuz Destanı” şiirini Elif Ercan seslendirdi.

<img class="alignnone size-large wp-image-1731" src="http://128.199.62.132/wp-content/uploads/2017/07/elif-sonmezisik-1024x681.jpeg" alt="" width="618" height="411" srcset="https://blog.damlayayinevi.com.tr/wp-content/uploads/2017/07/elif-sonmezisik-1024x681.jpeg 1024w, https://blog.damlayayinevi.com.tr/wp-content/uploads/2017/07/elif-sonmezisik-300x199.jpeg 300w, https://blog.damlayayinevi.com.tr/wp-content/uploads/2017/07/elif-sonmezisik-768x511.jpeg 768w, https://blog.damlayayinevi.com.tr/wp-content/uploads/2017/07/elif-sonmezisik.jpeg 1080w" sizes="(max-width: 618px) 100vw, 618px" /> 

**41 YAZARDAN MİLLETİN UYANIŞ MANİFESTOSU**

Elif Sönmezışık’ın hazırladığı _Yeniden İstiklal_ (41 Yazarın Kaleminden 15 Temmuz Destanı) kitabı, Mihrabad Yayınları tarafından neşredildi. Eserde edebiyat dünyasının seçkin yazarlarının yazı ve şiirleri yer alıyor. Kitapta yer alan imzalar alfabetik olarak şöyle: Ali Erkan Kavaklı, Ayla Ağabegüm, Belma Aksun, Bestami Yazgan, Can Kemal Özer, Cemalettin Tül, Cihat Zafer, Dursun Ali Taşçı, Fatma Pekşen, Gülcan Tezcan, Gürbüz Azak, Harun Çolak, Harun Yöndem, Hasan Basri Bilgin, İhsan Kabil, İsmail Bilgin, Leyla İpekçi, Mehmet Kâmil Berse, Mehmet Nuri Yardım, Mehmet Uyar, Metin Önal Mengüşoğlu, Muhterem Yüceyılmaz, Murat Başaran, Mustafa Özçelik, Mustafa Uçurum, Nuh Albayrak, Nurettin Durman, Osman Kibar, Recep Seyhan, Sabahat Emir, Sadık Söztutan, Sadık Yalsızuçanlar, Selvigül Şahin, Serdar Üstündağ, Süleyman Karakulluk, Şakir Kurtulmuş, Şeref Akbaba, Üstün İnanç, Vehbi Vakkasoğlu, Yusuf Dursun, Zafer Bilgi.