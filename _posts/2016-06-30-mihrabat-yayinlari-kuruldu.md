---
layout: post
title:  "Yayın Dünyasına Bayram Müjdesi: Mihrabad Yayınları Kuruldu"
authors: []
categories: [ Eğitim ]
image: assets/images/posts/mihrabat-yayinlari-1.jpg
tags: [osman gazi, cavit ersen kimdir]
featured: false
---
<p style="text-align: justify;">
  29 Mayıs 2016 tarihinde İstanbul Cağaloğlu’nda kurulan <strong>Mihrabad Yayınları</strong>,  Cavit Ersen’in Ertuğrul Gazi Oğlu Osman Gazi ve Osman Gazi Oğlu Orhan Gazi isimli tarihî romanlarıyla okuyucuları selâmladı. Kültür ve yayın dünyası, yayınevinin kuruluşunu bir ‘bayram müjdesi’ olarak kabul ediyor. Cavit Ersen ve eserleri hakkındaki ilk toplantı, 1 Temmuz Cuma günü Beyazıt Devlet Kütüphanesi’nde düzenleniyor.
</p>

<p style="text-align: justify;">
  Yayın dünyamızın merkezi olan Bâbıâli’ye yeni bir yayınevi katıldı. Mihrabad Yayınları, 29 Mayıs 2016 tarihinde kuruldu ve ilk kitaplarını Ramazan ayı içinde yayımladı. Arkasında yaklaşık 50 yıllık bir tecrübeyi ve birikimi taşıyan, Damla Yayın Grubu bünyesinde kurulan Mihrabad Yayınları, tarih, kültür, sanat, edebiyat ve medeniyet alanlarında kitaplar yayımlayacak.
</p>

<p style="text-align: justify;">
  Edebiyatçı yazar <strong>Mehmet Nuri Yardım</strong>’ın Yayın Yönetmeni olduğu Mihrabad Yayınları’ndan çıkan ilk kitaplar arasında, romancı yazar <strong>Cavit Ersen</strong>’in Ertuğrul Gazi Oğlu Osman Gazi ile Osman Gazi Oğlu Orhan Gazi isimli tarihî romanları bulunuyor. Her iki kitap kitabevleri raflarındaki yerini aldı.
</p>

<p style="text-align: justify;">
  Bu arada Mihrabad Yayınları, eserlerini yayımladığı Cavit Ersen hakkındaki ilk toplantıyı 1 Temmuz Cuma günü Beyazıt Devlet Kütüphanesi’nde düzenliyor. Cavit Ersen’in yakınlarının, dostlarının ve yazar dostlarının katılacağı anma toplantısı, saat 16.00’da başlayacak. Toplantıya, yazarın oğlu Ömer Süreyya Ersen de iştirak edecek.
</p>

<p style="text-align: justify;">
  <strong>OSMANLI DEVLETİ’NİN KURUCU GAZİLERİ</strong>
</p>

<p style="text-align: justify;">
  Ertuğrul Gazi Oğlu Osman Gazi, bugün unutulmuş çok değerli bir yazarımız olan Cavit Ersen’in tarihî romanıdır. Bir aşiretten cihan devleti çıkaran, Devlet-i Âli Osman’ın kurucu liderleri olan Ertuğrul Gazi ile Osman Gazi’nin ibretli, destansı hayatı burada yer alıyor. Okuyucu, eserde az kuvvetine rağmen Moğollarla ve Bizanslılarla cansiperane çarpışan şanlı cengaverlerin, akıncı beylerinin, cesur alplerin unutulmayacak ilgi çekici mücadelelerine şahit oluyor.
</p>

<p style="text-align: justify;">
  <img class="alignnone wp-image-1400 size-full" src="http://128.199.62.132/wp-content/uploads/2016/06/osman-gazi-orhan-gazi-mihrabat-yayinlari.png" alt="osman-gazi-orhan-gazi-mihrabat-yayinlari" width="851" height="315" srcset="https://blog.damlayayinevi.com.tr/wp-content/uploads/2016/06/osman-gazi-orhan-gazi-mihrabat-yayinlari.png 851w, https://blog.damlayayinevi.com.tr/wp-content/uploads/2016/06/osman-gazi-orhan-gazi-mihrabat-yayinlari-300x111.png 300w, https://blog.damlayayinevi.com.tr/wp-content/uploads/2016/06/osman-gazi-orhan-gazi-mihrabat-yayinlari-768x284.png 768w" sizes="(max-width: 851px) 100vw, 851px" />
</p>

<p style="text-align: justify;">
  Cavit Ersen, Osman Yüksel Serdengeçti gibi 1980 öncesi Türkiye’mizde en çok okunan ve sevilen yazarlarımızdandı. Bugün ne yazık ki ismini edebiyat çevreleri bile tam manasıyla bilmiyor. Dolayısıyla Mihrabad, Cavit Ersen’in eserlerini kültür hayatımıza kazandırarak büyük bir değerimizin yeniden hatırlanmasına vesile olurken geçmişle gelecek arasında mevcut olması gereken kültürel köprüyü kurmayı da hedefliyor.
</p>

<p style="text-align: justify;">
  Orhan Gazi, üç kıtaya yayılan cihan ülkesi Devlet-i Âliyye’nin, yani Osmanlı Devleti’nin ikinci padişahıdır. Babası, Devletin kurucusu Osman Gazi’den devraldığı mesuliyetin idrakinde olan Orhan Gazi, bu sorumluluğun hakkını vermiş ve daha babası hayatta iken Bursa’yı fethedip başkent yapmış, civar iller ile birlikte Osmanlı’yı büyütmüştür. Osmanlı, Orhan Gazi ile sistemleşmeye başlamış, muhtelif müesseseler ve teşkilâtlar kurularak, Devlet olmanın önü açılmıştır. Yapılan imar ve ihya çalışmaları ile Osmanlı şehirleri, cazibeli birer ticaret ve sanat merkezi hâline dönüşmüştür. İlk Osmanlı parası olan akçe sikkelerini bastıran, ilk vezir ataması yapan, Başkent Bursa’ya bağlı sancaklara kadılar tayin eden ve civardaki beylikleri Osmanlı’ya biat ettiren Orhan Gazi’dir. Vakıf sistemini kuran, ilk düzenli Osmanlı ordusunu kurup donanma çalışmalarını başlatan ve ilk defa kanunlar çıkaran da Orhan Gazi’dir.
</p>

<p style="text-align: justify;">
  Kayı Boyu’nun Devlet olma düşüncesinin temeli Osman Gazi ile atılmış, Orhan Gazi ile bu fikir, tam manasıyla sistemleştirilerek hakikate dönüşmüştür.
</p><figure style="width: 278px" class="wp-caption alignright">

<img class="" src="http://blog.damlayayinevi.com.tr/wp-content/uploads/2016/06/cavit-ersen-mihrabat-yayinlari-699x1024.jpg" alt="cavit-ersen-mihrabat-yayinlari" width="278" height="407" /> <figcaption class="wp-caption-text">Cavit Ersen</figcaption></figure> 

<p style="text-align: justify;">
  <strong>HAYATINI İDEALLERİNE ADAYAN YAZAR CAVİT ERSEN</strong>
</p>

<p style="text-align: justify;">
  Cavit Ersen 1970’li yılların sevilen ve okunan yazarlarından biri olarak hafızalardaki yerini hâlâ koruyor. Özellikle millî ve manevî değerlere önem verenlerin en çok takip ettiği sanat ve fikir adamlarındandı.
</p>

<p style="text-align: justify;">
  Romancı, 29 Mart 1921 tarihinde Adana’da doğdu. İlk yazısı henüz 17 yaşındayken Yeni Adana gazetesinde yayımlandı. Basın emekçisi olan Cavit Ersen, daha sonra İstanbul’a geldi, çeşitli gazete ve dergilerde muhabirlikten, şefliğe, yazıişleri müdürlüğünden başyazarlığa kadar hemen hemen her kademede çalıştı. Cavit Ersen’in ilk milli eseri, Çeteler adını taşıyor. 9 Ocak 1949 tarihinde Adana’da sahnelenen oyun, şehrin kahramanlık hikâyesini dramatize ediyor. Yazarın başka oyunları da sahnelendi ve yayımlandı. Tefrika edilen iki romanı Semiramis ve Ruhsuz Gece’dir. Kitap olarak yayımlanan ilk romanı ise 1944’te çıkan Günahkâr Sokaklar adını taşıyor. Ardından Aşkın Gözyaşları isimli eseri okurla buluştu.
</p>

<p style="text-align: justify;">
  Yazarın ilk yankı uyandıran eseri Kızıl Zindanlar 1967’de yayınlanır ve defalarca basılır. Bunu 1970’te basılan Kara Zindanlar takip eder. Zindanlar ise 1971’de yayınlanır ve bir nehir roman oluşur. Yazarın, Osman Gazi, Orhan Gazi, Selahaddin-i Eyyubi, Murad Hüdavendigâr, Fatih Sultan Mehmet, Battal Gazi gibi eserleri bulunuyor. Romancı, yaklaşık iki yıl sonra Darıca Huzurevi’nde iken rahatsızlandı, Gebze SSK Hastanesi’ne kaldırıldı, 21 Ocak 2003 Salı günü vefat etti, Darıca Nenehatun Mezarlığı’nda da toprağa verildi. 82 yıllık ömrü boyunca idealleri için yaşayan Cavit Ersen, eserleriyle vefatından tam 13 yıl sonra yeniden doğuyor ve okuyucularına ulaşıyor.
</p>

<p style="text-align: justify;">
  Mihrabad Yayınları iletişim:
</p>

<p style="text-align: justify;">
  Prof. Kâzım İsmail Gürkan Caddesi, Nu.: 8
</p>

<p style="text-align: justify;">
  Cağaloğlu – Fatih/İstanbul
</p>

<p style="text-align: justify;">
  Tel. 0 212 514 28 28
</p>

<p style="text-align: justify;">
  Web: <a href="http://www.mihrabadyayinlari.com/">www.mihrabadyayinlari.com</a>
</p>