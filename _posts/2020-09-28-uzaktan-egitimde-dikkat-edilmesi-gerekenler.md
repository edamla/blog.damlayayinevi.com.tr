---
layout: post
title:  "UZAKTAN EĞİTİMDE DİKKAT EDİLMESİ GEREKENLER"
authors: []
categories: [ Eğitim ]
image: assets/images/posts/eba.jpg
tags: []
featured: false
---

1. Eğitim Bilişim Ağı (EBA) sisteminin sahtesine maruz kalmadığınıza emin olun
Uzaktan eğitim süreci için Milli Eğitim Bakanlığı’nın geliştirdiği EBA’yı, TRT EBA’nın ilkokul, ortaokul ve lise kanalları ile birlikte aynı zamanda eba.gov.tr internet sitesi üzerinden takip edebilirsiniz. Sahte EBA programları Milli Eğitim Bakanlığı veya EBA logosunu kullanarak yanlış sitelere yönlendirerek kişisel bilgilerinize ulaşabilir ve çalabilirler. Buna karşı dikkatli olunması gerekir. 

2. Eğitim dosyalarınızı kaydedin ve yedeğini tutun
Uzaktan eğitim sürecinde dosyalar kullanıldığı için ödev, not ve dersle ilgili dosyaları kaydedin ve yedekleyin. Cihazınızın bozulması ya da kaybolması durumunda kayıpların önüne geçmiş olursunuz.

3. Kullandığını video konferans programınızı güncelleyin
Video konferans programlarının güncel sürümleri kullanımınızı kolaylaştıracaktır. Güncellemelerr ayrıca güvenlik düzeyini de arttırır. Çocuğunuz tarafından kullanılan elektronik cihazdaki programların güncelliğini takip edin.

4. Kontrol elden bırakılmamalı
Uzaktan eğitimde  çocuklar daha çok tablet, bilgisayar veya telefon ile vakit geçireceği için internet kullanımını kontrolünüz altında tutun. Çocuğunuzun uygunsuz içeriğe maruz kalmamasına dikkat edin.

5. Şifrenizi iyi seçin
Kullandığınız şifrelerin karmaşık olmasına dikkat edin. Çocuklarınızın hesaplarınızda kullandığınız şifreleri kullanmasına müsaade etmeyin. Şifrenizde büyük ve küçük harf ile rakam ve noktalama işaretleri kullanın. Şifreniz ne kadar uzun ve karmaşık olursa o kadar güçlü olacaktır.
 
6. Çocuğunuza karşı açık olun ve uyarın
Çocuğunuzun uzaktan eğitim sürecinde telefon, tablet veya bilgisayarı yoğun kullanması nedeniyle oluşacan tedirginliklerinizi onunla paylaşın ve kurallar koyun. Kurallarınızda neyi kullanıp neyi kullanamayacağını açıkça ifade edin. Uygunsuz içerik ve mesajları tıklamaması ve cevaplamamasını söyleyin.

7. Kameralarınıza izinsiz erişilmediğini kontrol edin
Cihazınızdaki kameralar sadece video konferans programlarını kullandığınızda açık olmalı. Kullanılan uygulamaların izinlerine dikkat edin ve izinleri kontrol edin. Yine kullandığınız uygulamaların güvenilirliğini araştırıp emin olun. 

8. Güvenlik yazılımınız ebeveyn kontrollü olmalı
Ebeveyn kontrollü yazılımlar ile çocuğunuzun internetteki etkinliklerini izleyebilirsiniz. Ebeveyn kontrollü güvenlik yazılımları, uygun olmayan içerikleri ve uzun internet kullanımını engeller, internet kullanımını belli saatlerle kısıtlar.

