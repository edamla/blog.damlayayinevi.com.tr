---
layout: post
title:  "Tarihi su terazisi kaderine terk edildi"
authors: []
categories: [ Kültür ]
image: assets/images/posts/tarihi-su-terazisi-kaderine-terk-edildi.jpg
tags: []
featured: true
---

1899 ile 1902 yılları arasında 2. Abdulhamid’in yaptırdığı Hamidiye Su Terazisi onarım bekliyor.

Tarihçi Zafer Bilgi su terazilerinin yapılış amaçlarından bahsederek, “Biz ‘Sultan Abdulhamid’in Kalkınma Hamlesi’ diye bir kitap kaleme almıştık. Kitapta Sultan Abdulhamid’in kurduğu çeşmeleri, su terazileri ve ne amaçla kurulduklarını anlatmıştık. Kağıthane’de kurulan güzel bir sus istemi var. Sultan 2. Abdülhamid gençliğinden beri, ‘acaba Kemerburgaz’dan çıkan suyu şehrin merkezine nasıl getirebilirim’ diye dertleniyor. Bunun için Hamidiye su tesislerini kuruyor. Bugün Hamidiye içtiğimiz sular da Sultan Abdülhamit’ten ismini almıştır. Hamidiye su tesisleri bugün hala Kemerburgaz’da dolum tesisi olarak kullanılmaktadır. Bu durum için dertlenmiş ve Kemerburgaz’daki suyu Kağıthane üzerinden şehrin içerisine nasıl getirebilirim diye birtakım ana halterin kenarlarına su terazileri kuruyor. O su terazilerinden bir tanesi de işte bu bahse konu olan Hamidiye Su Terazisi. Su terazilerinin işlevi suyun membasından temiz bir şekilde çıkıp belli bir noktadan yukarıya doğru basınçla şehrin diğer noktalarına tazyikin ayarlanıp rahat bir şekilde taksim edilmesidir. Kağıthane şehrin dışında bir nokta ve Kağıthane’den biraz daha bugünkü Levent taraflarına doğru suyu dağıtma amaçlı böyle birtakım teraziler yapılıyor” dedi.

<iframe width="560" height="315" src="https://www.youtube.com/embed/F5D558IKBWo" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
