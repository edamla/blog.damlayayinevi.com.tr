---
layout: post
title:  "DAMLA VE MİHRABAD YAZARLARI 38. İSTANBUL TÜYAP KİTAP FUARINDA"
authors: []
categories: [ Eğitim ]
image: assets/images/posts/2-damla-mihrabad-tüyap-afişi.jpg
tags: []
featured: false
---

TÜYAP tarafından düzenlenen 38. İstanbul Kitap Fuarı, 2 Kasım Cumartesi günü Beylikdüzü’nde başlıyor. Sabah saat 10.00’dan itibaren açılışı yapılacak olan kitap Fuarı, 10 Kasım Pazar günü akşamına kadar açık kalacak. 
Yaklaşık yarım yüzyıllık bir mazisi olan Damla Yayın Gurubu bünyesindeki Damla Yayınevi ve Mihrabad Yayınları yazarları da, yayınevi standında olacak ve okuyucularıyla buluşup kitaplarını imzalayacaklar. Bazı yazarlar ise fuar bünyesindeki salonlarda konuşmalar yapacak.  

##ENDÜLÜS FATİHLERİ
Mihrabad Yayınları’nda kitapları yayımlanan ve son olarak Endülüs Fatihleri Tarık Bin Ziyad isimli belge romanı neşredilen yazar Nurettin Taşkesen, 2 Kasım Cumartesi günü 14.00-18.00 saatleri arasında Damla Yayınevi standında olacak ve okuyucularına kitaplarını imzalayacak. Pazar günü ise basın ve edebiyat dünyamızın iki usta yazarı Üstün İnanç ve Gürbüz Azak aynı standda bulunacak, okuyucularıyla sohbet edip kitaplarını imzalayacaklar. Üstün İnanç ve Gürbüz Azak’ın imza programı, 14.00-17.00 saatleri arasında gerçekleşecek.

##MAĞARADAN KİTABA
Çocuklar için kaleme aldığı hikâyelerle tanınan yazar Nur Dombaycı da 3 Kasım pazar günü fuarda olacak. Dombaycı, Kalamış Salonu 12. Salon’da “Mağaradan Kitaba” başlıklı konuşmasıyla dinleyenlerine hitap edecek. Saat 12.00’de başlayacak olan toplantı, 12.545’te sona erecek. Dombaycı toplantıdan sonra Damla Yayınevi standında okurlarına kitaplarını imzalayacak. 

##EĞİTİMDE ÜÇ SACAYAĞI: OKUL, AİLE VE ÖĞRENCİ
Eğitim kitapları Mihrabad Yayınları tarafından yayınlanan Ahmet Maraşlı, “Eğitimde Üç Sac Ayağı: Okul, Aile ve Öğrenci” başlıklı konuşmasını yapacak. Büyükada Salonu’ndaki sohbet toplantısı, saat 14.30’da başlayıp 15.15’te sona erecek. Maraşlı, konuşmasının ardından dinleyicilerin sorularına cevap verecek, daha sonra yayınevi standına geçerek kitaplarını imzalayacak.

Kuş Köprü romanıyla tanınan Sencer Olgun, 4 Kasım Pazartesi günü fuarda olacak. Sencer Olgun’un imza programı, 14.00-17.00 saatleri arasında olacak. 

##II. ABDÜLHAMİD’İN KALKINMA HAMLESİ
Yakın tarihle ilgili araştırmalarıyla tanınan tarihçi Zafer Bilgi, yeni kitabı II. Abdülhamid’in Kalkınma Hamlesi’ni anlatacak. Büyükada Salonu’ndaki toplantı, 8 Kasım Cuma günü saat 14.30’da başlayacak ve 15.15’te sona erecek. Zafer Bilgi, daha sonra standa geçerek okuyucularına kitaplarını imzalayacak.  
	
#DURALİ YILMAZ’IN FETVA YOKUŞU 
Mihrabad Yayınları tarafından beşinci baskısı gerçekleştirilen Fetva Yokuşu romanının yazarı Prof. Dr. Durali Yılmaz da aynı gün kitap fuarında bulunacak. Durali Yılmaz, 14.00-17.00 saatleri arasında romanını imzalayacak. 

##TEKERLEKLİ BİR EVİM OLSA
Damla ve Mihrabad’ın iki yazarı Murat Başaran ile Nehir Aydın Gökduman, 8 Kasım Cuma günü fuar alanında okurlarıyla buluşacaklar. Murat Başaran’ın imza prograım, saat 14.00’te başlayıp 17.00’de sona erecek. Çocuk yazarı Nehir Aydın Gökduman ise “Tekerlekli Bir Evim Olsa” başlıklı bir konuşma yapacak. 16.30’da başlayacak program, saat 17.15’te bitecek. Nehir Aydın Gökduman, saat 14.00-16.30 arasında ise yayınevi standında küçük okuyucularıyla birlikte olacak ve onlara kitaplarını imzalayacak.  

#TARİHİ ROMANLARLA ANLATMAK
“Tarihi Romanlarla Anlatmak” başlıklı konferans, 9 Kasım Cumartesi günü saat 17.30’da başlayacak ve bir saat sürecek. Nurettin Taşkesen Türkiye’de tarih-roman ilişkilerine dair düşüncelerini dinleyicilerle paylaşacak. Nurettin Taşkesen 14.00-17.30 saatleri arasında ise yayınevi standında bulunacak ve imza programına katılacak. Aynı gün Necati Akbaba çocuk ve genç yazarları için Bursa’dan İstanbul’a geliyor ve fuara katılıyor. Necati Akbaba’nın Damla Yayınevi standındaki imza programı, 11.00-16.00 saatleri arasında. 

#EDEBİYATIMIZDAN UNUTULMAZ PORTRELER
Fuarın kapanacağı 10 Kasım pazar günü Mehmet Nuri Yardım, “Edebiyatımızdan Unutulmaz Portreler” başlıklı konuşmasını yapacak. Marmara Salonu’ndaki sohbet programı, 15.15’te başlayacak ve bir saat sürecek. Yardım 16.30’dan sonra yayınevi standında İstiklalden İstikbale kitabını imzalayacak. Elif Sönmezışık da aynı standda Yeniden İstiklal kitabını okurlarına anlatacak ve imzalayacak.
