---
layout: post
title:  "CNR Kitap Fuarı&#8217;nı 383 Bin 187 Kişi Ziyaret Etti"
authors: []
categories: [ Eğitim ]
image: assets/images/posts/cnr-ziyaret.jpg
tags: [cnr kitap fuarı]
featured: false
---
4-13 Mart tarihleri arasında gerçekleştirilen 3. CNR Kitap Fuarı&#8217;nı bu yıl 383 bin 187 kişi ziyaret etti.

Konuya ilişkin açıklamaya göre, CNR Holding ve Basın Yayın Birliği tarafından Kültür ve Turizm Bakanlığı, İstanbul İl Milli Eğitim Müdürlüğü, İstanbul Büyükşehir Belediyesi ve Türkiye Basım Yayın Meslek Birliği desteği ve &#8220;Engelsiz Bir Dünya&#8221; teması ile 4 Mart&#8217;ta açılan fuar, kitapseverlerin yoğun ilgisiyle sona erdi. Fuarı, 9 günde 383 bin 187 kişi ziyaret etti.

Girişleri ücretsiz olan fuarı, geçen yıl 318 bin kişi ziyaret ederken, bu yıl 65 bin kişilik artış dikkati çekti.

**&#8220;Uluslararası kimlik kazandı&#8221;**

Bu sene uluslararası kimlik kazanan CNR Kitap Fuarı, aralarında Almanya, Meksika, Bosna Hersek, İngiltere, Makedonya, Arnavutluk, Arjantin, Kolombiya, Bolivya&#8217;nın bulunduğu 19 ülkeden 104 yayınevine de ev sahipliği yaptı. Fuarda, ana dili Arapça olan, Filistin, Lübnan, Mısır, Suriye, Suudi Arabistan, Tunus, Ürdün, Yemen ve Birleşik Arap Emirlikleri&#8217;nden 85 yayıncı, &#8220;Arap Ülkeleri Yayıncıları Özel Bölümü&#8221;nde yer aldı.

Ulaşım kolaylığı ve katılımcı sayısının çeşitliliğiyle dikkat çeken CNR Kitap Fuarı&#8217;nın bu yılki teması: &#8220;Engelsiz Bir Dünya&#8221; oldu. Fuarda, 9 gün boyunca engelliler tarafından yayınlanmış eserler okurlarla buluştu, engelliler tarafından kültürel faaliyetler yapıldı. Fuar kapsamında Engelsiz Dünya Platformu tarafından &#8220;9 Dakikada Engelsiz Dünya Platformu Gönüllüsü Ol Eğitim Programı&#8221;, &#8220;Kör Topal Konferanslar&#8221;, &#8220;İşaret Dili Şarkı Etkinliği&#8221;, &#8220;Özel Canlandırma&#8221;, &#8220;Sessiz Konferans&#8221; gibi etkinlikler düzenlendi.

**&#8220;900&#8217;den fazla etkinlik düzenlendi&#8221;**

Fuarda, bu yılın &#8220;Onur Yazarı&#8221; sanat tarihçisi Prof. Dr. Semavi Eyice için çeşitli etkinlikler düzenlendi.

Fuar, aralarında Alfa, Martı, İnsan, Nesil, Doğan Kitap, Timaş, Tübitak, Profil, Beyaz Balina, İz, Kırmızı Kedi, Yeditepe, Ötüken, Yakamoz, Dergah, Edam, Yapı Kredi Yayınları, İş Bankası Yayınları, Semerkand, Damla, Büyük Doğu, Nobel, Tezkire, Diyanet, Sedir, Pegasus gibi yayınevlerinin olduğu pek çok yayıncı tarafından, ünlü yazarlar için imza etkinlikleri düzenlendi.

Kitap dostlarını çeşitli sürprizlerle karşılayan CNR Kitap Fuarı&#8217;nda paneller, söyleşiler, çocuk etkinlikleri, dinletilerle birlikte dokuz gün boyunca 900&#8217;ün üzerinde kültür etkinliği gerçekleşti.

Sabah